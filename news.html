<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="css/style.css">
    <title>!RealNews</title>
</head>
<body>
    <div class="navbar-ul">
        <ul id="navbar-list" class="list-inline" type="none">
            <li><a class="navbar-ref" href="index.html">Home</a></li>
            <li><a class="navbar-ref" href="news.html">News</a></li>
            <li><a class="navbar-ref" href="https://www.youtube.com/watch?v=xvFZjo5PgG0&ab_channel=Duran">Video</a></li>
            <li><a class="navbar-ref" href="supporto.html">Supporto</a></li>
        </ul>
    </div>
    <div class="notizie">
        <h2>Ultimissime Notizie</h2>
        <div class="notizia">
            <h3>The Ring. Il remake è un flop: Samara non riesce ad uscire dalla TV a Led</h3>
            <p>L’horror è da sempre uno dei generi cinematografici maggiormente soggetti alla pratica del remake.</p>
            <img src="img/samara-768x410.jpg">
            <button class="read-more-btn">Leggi di più</button>
            <div class="additional-content">
                <p>Non sempre gli adattamenti in chiave moderna riescono a mantenere la stessa tensione della versione originale. Ed è quello che è successo al remake del celebre The Ring, il film basato sulla serie di romanzi di Koji Suzuki che racconta del mistero intorno a una videocassetta maledetta che uccide in 7 giorni chiunque la guardi. La morte viene annunciata da una inquietante telefonata sul telefono fisso.

                    La sfida del regista italoamericano Chuck Sigira si è rivelata subito ardua, sia per la caratura del film che per la località scelta (l’Italia in miniatura), ma soprattutto per l’adattamento alle nuove tecnologie. Sarebbe stato infatti improponibile oggi l’uso del VHS o del telefono fisso. Perciò il principale problema affrontato dal regista è stato quello di rinnovare la trama con l’inserimento dei nuovi device. Ma è stata questa scelta che ha decretato l’insuccesso della pellicola, perché, per esempio, la cassetta, una volta trasformata in digitale, ha perso gran parte della sua letalità: la gente non muore più dopo una settimana, ma chi dopo un mese, chi dopo un anno e chi addirittura non riceve per niente la telefonata perché, sugli smartphone, viene etichettata come ‘sospetto spam’ e quindi il destinatario non risponde proprio.
                    
                    Altra enorme difficoltà è stata quella di far uscire la protagonista Samara dagli schermi piatti moderni. La maggior parte delle volte la ragazzina riesce a mettere fuori solo una mano e giusto in qualche occasione l’intero braccio. Inoltre, per sfuggire allo sguardo letale non occorre più duplicare il video, ma basta farne il download e inoltrarlo. Insomma, un fiasco totale.
                    
                    ATTENZIONE SPOILER!
                    
                    Alla fine del film si registra solo un morto: di Covid.</p>
            </div>
        </div>
        
        <div class="notizia">
            <h3>Roma. Tenta di aggredire un camice bianco in ospedale, ma era il Papa in visita ai malati</h3>
            <p>Roma – Non si ferma l’ondata di violenza contro medici e infermieri negli ospedali italiani. Le aggressioni al personale sanitario sono ormai oltre 1600 ogni anno, tant’è che si è reso necessario prenotarle tramite CUP e i tempi di attesa si sono allungati notevolmente.</p>
            <img src="img/papa-aggredito-1024x546.jpg">
            <button class="read-more-btn">Leggi di più</button>
            <div class="additional-content">
                <p>Ma l’episodio avvenuto ieri al Policlinico Agostino Gemelli di Roma ha avuto un risvolto inatteso. Protagonista il 61enne Enrico Stipato, che si trovava nella sala d’attesa del pronto soccorso a causa di un blocco intestinale. L’uomo, esasperato dall’attesa che si protraeva da più di 72 ore, si è scagliato contro il primo camice bianco che ha visto transitare in corsia, colpendolo al viso con due schiaffi. Per sua sfortuna, però, quell’uomo vestito di bianco non era un medico, ma Papa Francesco che era in visita ai malati.

                    Il pontefice in un primo momento ha incassato i colpi su entrambe le guance, come prescritto dal Vangelo, ma poi con una mossa da wrestler ha scagliato l’uomo contro lo schienale di gomma di una sedia, facendolo rimbalzare al centro della sala, quindi lo ha atterrato con una gomitata in pieno viso. A questo punto il Santo Padre si è arrampicato sul banco dell’accettazione e si è gettato sul corpo di Stipato atterrandogli sulla pancia. Il Papa è rimasto sull’uomo per 10 secondi, finché un’infermiera non ha decretato la vittoria. Peraltro la violenta pressione praticata da Bergoglio ha causato lo sblocco dell’intestino dell’uomo, che si è svuotato all’istante, per la gioia degli addetti alle pulizie.
                    
                    Raggiunto dai giornalisti all’uscita dell’ospedale, Papa Francesco ha detto di aver perdonato l’uomo per l’aggressione subita e ha chiesto alla Congregazione delle cause dei santi di tenere conto della guarigione di Enrico Stipato per la propria futura beatificazione.</p>
            </div>
        </div>
    </div>
    <script src="js/script.js"></script>
</body>
</html>
